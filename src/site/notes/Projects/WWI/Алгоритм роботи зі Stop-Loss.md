---
{"dg-publish":true,"permalink":"/projects/wwi/algoritm-roboti-zi-stop-loss/","tags":["trading","neurobiology","article"]}
---

>1. Що таке Stop-Loss з точки зору нейробіології?
>2. Алгоритм роботи зі стопом.

# Що таке Stop-Loss з точки зору нейробіології?
Перед тим як розбирати що таке SL з точки зору нейробіології давайте згадаємо що таке взагалі мозок і як він працює?
Наш з вами мозок це по суті сукупність нейронів (нервових клітин) і зв'язків між ними (синапсів). Це великий комп'ютер, який не тільки дозволяє нам з вами думати, усвідомлювати себе, писати, читати чи говорити; він ще й обробляє інформацію з організму яка надходить постійно, регулює стан різних його систем (серед них дихальна, серцево-судинна, травна, опорно-рухова і так далі). 
Поширеною є думка, що мінімальною струкурно-функціональною одиницею мозку є нейрон (неровова клітина). Так от, це не зовсім так. Наводячи аналогію можна сказати, що кожен маленький нейрончик насправді маленький комп'ютер до якого можуть надходити сотні, а іноді навіть тисячі зв'язків - синапсів. Імовірно, хтось з вас чув як блогери в ютубі розповідають про те що пам'ять працює за рахунок утворення нових нейронних зв'язків, які ще називають нейронними мережами. Насправді, мінімальною "деталькою лего" нашого мозку є нейронний зв'язок. Як зазначалось, їх сукупність (нейронна мережа) і є нашими думками, спогадами, словами і т. д.
Що ж тоді з себе представляють синапси? Вони чимось схожі на виделку та розетку. Виглядає це діло приблизно наступним чином:
![Два нейрони і зв'язок між ними.png|700](/img/user/Excalidraw/%D0%94%D0%B2%D0%B0%20%D0%BD%D0%B5%D0%B9%D1%80%D0%BE%D0%BD%D0%B8%20%D1%96%20%D0%B7%D0%B2'%D1%8F%D0%B7%D0%BE%D0%BA%20%D0%BC%D1%96%D0%B6%20%D0%BD%D0%B8%D0%BC%D0%B8.png)
Бачите оті маленькі зелені кругляшки? Це **нейромедіатор**. Тобто, хімічна речовина яка відповідаю за передачу імпульсу (на малюнку позначений жовтим) від одного нейрона до іншого через синапс. На іншій стороні знаходяться рецептори, які приймають ці нейромедіатори. 
100% ви чули такі назви як **серотонін**, **дофамін** - це все нейромедіатори, кожен з яких має свою певну функцію (досить часто навіть ряд функцій).
Зараз нас найбільше цікавить саме дофамін. Дофамін це нейромедіатор мотивації. Пам'ятаєте відчуття, коли ви дуже хотіли шматочок шоколадки? Нє... не той приклад. Пам'ятаєте відчуття коли малюється m1m1 і паралельно з ним X7 в голові? Це дофамін. І спітнілі долоні, підвищений тиск і тахікардія з тієї ж опери.
***А пам'ятаєте відчуття після стопа?*** О так... Це теж дофамін. Тільки є суттєва різниця. Коли ви хочете відкрити позицію у вас зростає дофамін, коли ви вхопили стоп - він падає у вас в область *"психологічного болю"*. Саме тому вам так погано і після стопа, і після злитого пропа. Дофамін падає в область "психолоічного болю" (а декому може бути боляче і фізично).
З точки нейробіології Stop-Loss це по своїй суті не відповідність ваших очікувань до реальності. Якби вхопили тейк (чого ви звичайно ж не очікували) - вам було би неймовірно приємно і ви б перебували в стані ейфорії. Якби вхопили стоп (чого ви теж не очікували) - вам було би дуже неприємно і ви перебували б в стані апатії. Саме тому досвідчений трейдер не відчуває таких сильних перепадів емоцій - виходячи зі свого досвіду він розуміє свою статистику; для нього тейк чи стоп не є чимось супер неочікуваним, відповідно і стрибків дофаміну **немає**.
# Алгоритм роботи зі стопом
Чому ви відчуваєте те що відчуваєте після стопа ми зрозуміли. Тепер дамо відповідь на питання **а що конкретно робити коли ви вхопили стоп?**.
Спочатку трохи детальніше розберемось із тим що ви відчуваєте коли це сталось. Очевидно, це розчарування і апатія, у когось навіть гнів і агресія. Все залежить від людини, але одне ми можемо сказати точно - це неприємні відчуття пов'язані із... *відсутністю системності в вашій торгівлі*. Все банально.
Зрозумівши цю передумову йдемо далі. Щоб нам із разу в раз не переживати одні і ті ж емоції необхідно добитись системності в торгівлі. А значить, **завжди слідувати своєму торговому плану**.

> Так, стоп! Яким чином торговий план пов'язаний із роботою з емоціями?

Тим, що ваш торговий план (в форматі **TDA → що і де я буду чекати?**) дає нам підґрунтя для самоаналізу та відповідно покращення своєї торгівлі. Стоп по плану на фундаментальному рівні відрізняється від стопа без плану.
Наведу наступну аналогію: уявіть собі абсолютно фантастичну ситуацію, якийсь трейдер в чаті в Discord, чи в своєму тг-каналі дропає торгову ідею яка перечить вашому плану (якщо він є). Ви розумієте що цей трейдер порядком досвідченіший ніж ви і вирішуєте відторгувати його ідею і... ловите стоп разом з ним на пару.
Що відбувається тепер? Той самий досвідчений трейдер відповідно до своїх напрацювань аналізує де він допустив помилку, робить висновки, занотовує їх і розумію в якому векторі йому тепер працювати. А ви... сидите смакуючи нерозуміння проблеми в клярі з єдрьоного FOMO. Я думаю ви зрозуміли до чого я веду.
Тому першим кроком в алгоритмі роботи зі стопом буде формування чіткого плану дій перед тим як ви відкриваєте угоду щоб розуміти що ви зробили не так.
А для чого нам знати що ми зробили не так?
Давайте нагадаємо, що ми відчуваємо коли вхопили стоп? Апатію, розчарування, гнів і т. д. Хто включається всередині вас в той момент? **Внутрішній критик**. Абсолютно гидка істота яка нічого крім нагнітання апатичного стану нічого не робить. Як з нею боротись? Вимкнути її і перейти до роботи зі своєю внутрішньою групою підтримки. Але як?
1. Буквально кажете "стоп" своєму критику;
2. Визнаєте що ви зробили помилку;
3. Згадуєте що робити помилки абсолютно нормально;
4. Знаходите плюси з ситуації що склалась та відповідаєте на питання "чому я все ще молодець?";
5. Пропонуєте вирішення на майбутнє.
(Бажано кожен пункт прописати або проговорити)
Тепер розумієте навіщо вам **торговий план**? Щоб могти запропонувати вирішення на майбутнє. Знайти слабку ланку в плані і викорінити її раз і назавжди.
Саме таким буде алгоритм роботи зі стопом. Щиро надіюсь, що цей гайд допоможе вам постійно прогресувати прогресувати.
Успіхів!
*by Anatemno*